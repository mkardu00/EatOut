---
title: 'O’zlata'
image: ../../images/restoran4.png
type: 'restoranST'
tags:
 - restoran
 - jela
 - mediteranska kuhinja
 - Split
---
S dolaskom chefa Brace Sanjina iz Kadene i uz novo uređenje bistro O’zlata postalo je mjesto gdje se odlično jede. O’zlata naime funkcionira jednako dobro i kao bistro i kao, što se kvalitete jela tiče, restoran u kojem se vrijedi prepustiti chefu u ruke i kušati nisku jela. Otvoren tek na početku sezone - a jesenji i zimski meniji te programi sparivanja jela i vina najavljuju nove uzlete - O’zlata je mjesto za “bar food” iliti “bokuncine” (poput maštovitih brusketa uz čašu vina s impresivne vinske liste), za odličnu tjesteninu (ravioli punjeni kozicama ili pačjom jetrom i skutom, tagliatelle s plodovima mora...), znane Sanjinove rižote, ali i za ozbiljna glavna mesna i morska jela. Poput bifteka u prošeku s pireom od badema, pačje jetre s tigrastim kozicama, rekonstrukcije viškog brudeta, Jakobovih kapica u želeu od morske trave...