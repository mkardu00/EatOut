---
title: 'Dobri restorani'
data: 02.12.2019
author: ' Hrvoje Horvat'
path: '/first-post'
image: ../../images/split2.png
tags:
 - split
 - restoran
---
Čak 21 splitski restoran nominiran je za izbor ‘Dobri restorani’, a to su Adriatic, Artičok, Bokamorra Pizzaurant & Coctails, Bokeria, Caffe bar bistro NoStress, Corto Maltese, De Belly, Dvor, Kadena, Konoba Otprilike ovako, Makarun, MaToni, Mazgoon, Oštarija Viđakovi, Perivoj, Pimpinella, Štorija, Villa Spiza, ZOI, Zora bila, Zrno soli.
Izbor Dobri restorani pokrenut je 2012., kao akcija magazina Dobra hrana Jutarnjeg lista s ciljem promicanja kvalitete, konkurentnosti i podizanja restoranske kulture. Dobri restorani postao je najprestižniji i najpoznatiji hrvatski izbor koji je afirmirao veliki broj restorana i chefova i značajno utjecao na kvalitetu restoranske ponude. Nakon sedam godina, Dobri restorani idu korak dalje, unaprjeđuju način izbora i šire paletu aktivnosti. Do sada je najbolje restorane birao veliki anonimni panel od 300-tinjak glasača. Od ove godine, a s ciljem većeg fokusa na stručnost i odgovornost odabira,žiri je javan, sastavljen od nezavisnih stručnjaka, eksperata iz industrije i gastro-novinara i suradnika Dobre hrane.
Demokratičnu komponentu ocjenjivanja razvija se uvođenjem nove kategorije – izbora publike. Čitateljsko ocjenjivanje novi je proizvod na hrvatskom tržištu kojime se dobiva prva lokalna korisnički kreirana lista restorana.
Dodatna novina izbora 2019. je dodjela nagrada u kategorijama, radi lakšeg i logičnijeg uspoređivanja i ocjenjivanja. Restorani se razvrstavaju u tri razreda restorani visoke kuhinje, tradicionalni restorani i restorani kreativne urbane kuhinje. U sklopu glasanja i žiri i publika ocjenjuje tri aspekta restorana koja vrednuje ocjenama od 1-10: hranu, ambijent i servis. Rezultati glasanja stručnog žirija i čitatelja objavljuju se jednom godišnje na svečanom proglašenju najboljih restorana.